Lissa 111, cAP. X1x. 107

bus hoc loco disserendum est: qui non verbis sunt et dispu-
tatione philosophorum, sed vinclis et carcere fatigandi. Sed
haec consideremus, quae faciunt ii, qui habentur boni. L. Mi- 3
nucii Basili, locupletis hominis, falsum testamentum quidam

e Graecia Romam attulerunt. Quod quo facilius obtinerent, 4
scripserunt heredes secum M. Crassum et Q. Hortensium,
homines ejusdem aetatis potentissimos : qui, cum illud falsum
esse suspicarentur, sibi autem nullius essent conscii culpae,
alieni facinoris munusculum non repudiaverunt. Quid ergo? 5
satin' est hoc, ut non deliquisse videantur? Mihi quidem non
videtur: quamquam alterum vivum amavi, alterum non odi
mortuum. Sed cum Basilus M. Satrium, sororis filium, no· 6
men suum ferre voluisset, eumque fecisset heredem (hunc
dico patronum agri Piceni et Sabini: o turpem notam tem-
porum illorum !) num erat aequum, principes civis rem habere,
ad Satrium nihil praeter nomen pervenire? Etenim si is, qui 7
non defendit injuriam, neque propulsat, cum potest, injuste
facit, ut in primo libro disserui3 qualis habendus est is, qui
non modo non repellit, sed etiam adjuvat injuriam? Mihi 8
quidem etiam verae hereditates non honestae videntur, si
sunt malitiosis blanditiis officiorum non veritate sed simu-
latione, quaesitae. Atqui in talibus rebus aliud utile inter- 9
dum, aliud honestum videri solet. Falso. Nam eadem uti-
litatis, quae honestatis, est regula. Qui hoc non perviderit, 10
ab hoc nulla fraus aberit, nullum facinus. Sic enim cogitans: 11
Est istac quidem honestum, verum Ῐιοσ empedit ,· res a natura
copulatas audebit crrorc divellere; qui fons est fraudium,
maleficiorum, scelerum omnium.

XIX. Itaque si vir bonus habeat hanc vim, ut, si digitis
concrepuerit, possit in locupletium testamenta nomen ejus
irrepere, hac vi non utatur, ne si exploratum quidem habeat,
id omnino nemmem unquam suspicaturum. At dares hanc 2
vim M. Crasso, ut digitorum percussione heres posset scri-
ptus esse, qui re vera non essct heres; in foro, crede mihi,
saltaret. Homo autem justus, isque quem sentimus virum 3
bonum‚'nihil cuiquam, quod in se transferat, detrahet. Hoc

