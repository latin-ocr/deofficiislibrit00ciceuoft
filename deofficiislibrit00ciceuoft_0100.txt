88 DE orncns

in quibus deliberare homines et consultare de officio sole·
rent; uno, cum dubitarent, honestumne id esset, de quo age-
retur, an turpe: altero, utilene esset, an inutile: tertio, si id,
quod speciem haberet honesti, pugnaret cum eo, quod utile
videretur, quo modo ea discerni oporteret : de duobus gene-
ribus primis tribus libris explicavit: de tertio autem genere
deinceps se scripsit dicturum, nec exsolvit, quod promiserat.
9 Quod co magis miror, quia scriptum a discipulo ej us Posidonio
est, triginta annis vixisse Panaetium, posteaquam illos libros
10 edidisset. Quem locum miror a Posidonio breviter csse ta-
ctum in quibusdam commentariis, praesertim cum scribat, nul-
1 1 lum esse locum in tota philosophia tam necessarium. Minime
vero assentior iis, qui negant, eum locum a Panaetio praeter—
missum, sed consulto relictum, nec omnino scribendum fuisse :
12 quia nunquam posset utilitas cum honestate pugnare. De
quo alterum potest habere dubitationem, adhibendumne fue-
rit hoc genus,¹ quod in divisione Panaetii tertium est, an
plane omittendum: alterum dubitari non potest, quin a Pa-
13 naetio susceptum sit, sed relictum. Nam qui e divisione tri·
pertita duas partes absolverit, huic necesse est restare ter-
tiam. Praeterea in extremo libro tertio de hac parte pollicetur
14 58 deinceps esse dicturum. Accedit eodem testis locuples,
Posidonius, qui etiam scribit in quadam epistola, P. Rutilium
Rufum dicere solere, qui Panaetium audierat, ut nemo pictor
esset inventus, qui Coae Veneris eam partem, quam Apelles
inchoatam reliquisset, absolveret (oris enim pulchritudo reli-
qui corporis imitandi spem auferebat) sic ea, quoe Panaetius
praetermisisset et non perfecisset, propter eorum. quae perfe-
cisset, praestantiam neminem esse persecutum.

III. Quam ob rem de judicio Panaetii dubitari non potest:
rectene autem hanc tertiam partem ad exquirendum officium
2 adjunxerit, an secus, de eo fortasse disputari potest. Nam
sive honestum solum bonum est, ut Stoicis placet ; sive quod
honestum est, id ita summum bonum est, quemadmodum
Peripateticis vestris videtur, ut omnia ex altera parte collocata
vix minimi momenti instar habeant: dubitandum non est,

